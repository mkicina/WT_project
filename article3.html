<!DOCTYPE html>
<html lang="en">
<head>
    <meta charset="UTF-8">
    <title>iPhone11</title>
    <link rel="stylesheet" href="article3.css">
</head>
<body>

<header>
    <h1>iPhone 11 - Vyšší výkon, dlhšia výdrž a výborný nočný režim</h1>
</header>
    <div id="table">
    <ol start="1" type="1">


        <li>
            <h2>Dizajn a konštrukcia</h2>
        <img  src="iphone1.png" alt="iphone11">
        <p>Dizajn, ktorý bol kedysi revolučný, je v súčasnosti síce už trochu konzervatívny,
            no stále elegantný a s nádychom luxusu. Aj kedysi revolučný výrez sa už v
            porovnaní otvormi alebo kvapkovými minivýrezmi aj na smartfónoch strednej
            triedy z hľadiska dizajnu zdá príliš veľký. Vynútila si to však technológia
            autentifikácie Face ID na báze 3D tvárovej biometrie, keďže ani nová edícia
            iPhonov nemá snímač odtlačkov prstov. Autentifikácia je poznateľne rýchlejšia
            ako pri vlaňajších modeloch. Obvodový rám je z precízne opracovanej chirurgickej
            ocele s matnou povrchovou úpravou príslušného farebného odtieňa. Matná povrchová
            úprava významne zvyšuje spoľahlivosť úchopu a držania. Zadná stena z odolného
            skla umožňuje bezdrôtové nabíjanie, ale za cenu šmykľavosti. Vyčnievajúca štvorcová
            platforma s dvojicou objektívov fotoaparátu, ktorá je charakteristickou dizajnovou
            črtou jedenástky, je v tomto prípade užitočná, pretože jej hrana aspoň trochu bráni
            zošmyknutiu sa telefónu z podložky.</p>
        </li>


        <li>
            <h2>Displej a filozofia ovládania</h2>
        <img src="iphone2.png" alt="iphone11">
        <p>
            Rozlíšenie 828 × 1792 px pri uhlopriečke 6,1 palca za konkurenciou riadne zaostáva,
            aspoň čo sa týka marketingu založeného na ohúrení potenciálneho záujemcu technickými
            parametrami. Implicitne má väčšina konkurenčných smartfónov nastavené rozlíšenie FHD+
            a väčšina používateľov toto nastavenie nikdy nezmení. Pri základnom modeli iPhone 11
            v tomto ohľade zákazník aspoň neplatí za to, čo nevyužíva. Inak má displej už len samé
            superlatívy. Tak čo sa týka oleofóbnej vrstvy, do určitej miery rezistentnej proti
            umazaniu mastnotou z odtlačkov, ako aj jasu podsvietenia 625 cd/m2, udávaného výrobcom.
            Je dostatočný aj počas jasného slnečného dňa. Pre produkty značky Apple je charakteristické
            dotiahnutie detailov do dokonalosti, čo sa v prípade tandemu iPhone 11 + operačný systém
            iOS 13 podarilo, pokiaľ ide o automatickú reguláciu jasu podsvietenia a prispôsobenie
            farieb displeja okoliu.
        </p>
        </li>


        <li>
            <h2>Hardvér, výkon a výdrž</h2>
        <img src="iphone3.png" alt="iphone11">
        <p>
            Srdcom nového iPhonu 11 je čip A13 Bionic, ktorý je podľa tvrdenia Applu najvýkonnejším
            čipom pre smartfóny. Má 8,5 miliardy tranzistorov a je vyrobený 7 nm technológiou. Na
            čipe je 6-jadrové CPU, 4 jadrové GPU a Neural engine tretej generácie na hardvérovú
            podporu umelej inteligencie a výpočtov na báze neurónových sietí. CPU má dve výkonné
            jadrá taktované na 2,65 GHz a štyri úsporné jadrá s maximálnou frekvenciou 1,8 GHz. Práve
            v hardvérovej a softvérovej interpretácii umelej inteligencie, ktorá vás bude sprevádzať
            prakticky všetkými funkciami smartfónu, sa dosiahol veľký medzigeneračný pokrok. Výkon
            tandemu procesor – grafika je v softvérovo optimalizovanom ekosystéme Applu viac než
            dostatočný. Je zároveň výzvou pre tvorcov hier, ako ho naplno využiť.
        </p>
        </li>



        <li>
            <h2>Fotoaparáty</h2>
        <img src="iphone4.png" alt="iphone11">
        <p>
            Aj základný model iPhonu 11 má dva objektívy. Širokouhlý so svetelnosťou f/1,8 a
            ultraširokouhlý so svetelnosťou f/2,4. Obidva majú snímače s rozlíšením 12 Mpx.
            Hlavný, širokouhlý objektív má aj optickú stabilizáciu obrazu. Ultraširokouhlý objektív
            so zorným uhlom 120° stabilizáciu z princípu nepotrebuje. Snímač hlavného fotoaparátu
            má priemer pixelov 1,4 mikrometra a využíva technológiu dual pixel. Cez deň pri dobrom
            svetle majú zábery z iPhonu tradične živé, no nie príliš presaturované farby. Podobne
            ako pri vlaňajších modeloch sa HDR, ak to svetelné podmienky vyžadujú, automaticky
            aplikuje aj na dynamické scény. Umelé rozostrenie pozadia v móde Portrét funguje veľmi
            dobre a dá sa aplikovať aj na všeobecné scény, nielen na zábery, na ktorých je ľudská
            tvár. Zaostrovanie je veľmi rýchle a takisto veľmi rýchle je aj prepínanie medzi fotoaparátmi
            zo širokého na ultraširoké ohnisko a naopak bez toho, aby ste postrehli nejaký predel
            či už v hľadáčiku, alebo vo videu.
        </p>
        </li>



        <li>
            <h2>iOS13</h2>
        <img src="i.png" alt="iphone11">
        <p>
            Pri recenziách smartfónov s Androidom sa nezvykneme venovať operačnému systému,
            len prípadnej nadstavbe, ale iOS je proprietárny operačný systém len pre iPhone
            a po odčlenení samostatnej verzie pre iPad to platí bez výnimky. Prvý kontakt
            s iOS je cez vodorovný pásik v dolnej časti displeja, ktorý sa zobrazuje na
            obrazovkách aplikácií. Ak prst posuniete len trochu a pridržíte, objaví sa
            zoznam spustených aplikácií. Notifikačné centrum sa zobrazuje gestom od
            pravého horného okraja obrazovky smerom nadol. Dlhším pridržaním tlačidla na
            pravej strane aktivujete asistentku Siri. Na zosnímanie screenshotu treba spolu
            s týmto tlačidlom stlačiť aj tlačidlo na zvýšenie hlasitosti reprodukcie na pravej
            strane. Telefón vypnete pridržaním tlačidla na pravej strane súčasne s tlačidlom
            na zníženie hlasitosti. Konečne! Asi takto si povzdychnete, keď zistíte, že sieť
            Wi-Fi sa dá zmeniť priamo na notifikačnej obrazovke pridržaním príslušnej ikony.
            Asistenciu AI oceníte pri organizovaní fotografií v Galérii. Ako náhľad jednotlivých
            dynamických albumov sa vyberú najkrajšie zábery.
        </p>
        </li>

    </ol>
</div>

<div id="info">
    <p>Datum vytvorenia: 13. marec 2019, 14:51</p>
    <p>Autor clanku: Rumburak</p>
    <p>email: cervena.ciapocka@gmail.com</p>
    <a href="articles.html">
        <p>Hlavna stranka</p>
    </a>
</div>
</body>
</html>